---
layout: post
title:  Cozonac
category: cookies
photos:
   cover: cozonac/cover.jpg
---

# {{ page.title }}

N-am fost niciodata mare fan al cozonacului. O tin minte si acum pe bunica mea, framantand de zor cozonacul de Paste si Craciun si mi se parea ca e nevoie de ataataa munca pentru a face un cozonac, incat am ramas putin intimidata de subiectul asta pana recent. Sigur, miroase divin, si atunci cand se nimeresc niste proportii inspirate intre aluat aromat si umplutura de nuca bogata, poate fi aducator-de-lacrimi-in-ochi de bun, dar oare merita efortul?

Se pare ca babka e o varianta est-europeana de cozonac, care insa e umplut nu doar cu nuca ci si cu ciocolata si apoi impletit. Arata absolut fabulos, dar partea mai interesanta e ca gustul e de 100 de ori mai impresionant decat aspectul. E la fel de pufos si aromat ca un cozonac traditional, dar plin de ciocolata si de nuca.

Inchipuiti-va un cozonac care a fugit in lume cu un borcan de Nutella. Cam astfel de match-made-in-heaven avem aici!

Pana acum l-am facut de 5 ori si de fiecare data am ramas fara cuvinte in fata deliciozitatii lui. (stiu ca nu exista cuvantul asta, dar aveam nevoie de el).

#### **INGREDIENTE:**

(pentru 2 cozonaci)

**Aluat:**

550g (4 1/4 cups) faina alba

100g (1 cup) zahar

2 1/2 lingurite drojdie uscata

1/2 lingurita sare de mare

3 oua mari

150g unt la temperatura camerei

120ml (1/2 cup) lapte

coaja rasa de la o portocala

**Umplutura:**

100g ciocolata amaruie

100g (1 cup) nuci tocate

120g unt

50g (1/2 cup) zahar pudra

30g (1/3 cup) cacao

#### **METODA:**

*Pentru aluat:* combina faina, zaharul, drojdia, sarea si coaja de portocala in bolul robotului de bucatarie. Porneste robotul (cu accesoriul pentru aluaturi) si adauga ouale si laptele. Continua sa mixezi pana amestecul e omogen – va dura cateva minute. E normal sa fie putin uscat – daca nu se leaga insa, adauga cate o lingura de apa pana se formeaza un aluat ferm.

Redu viteza robotului si adauga cate o lingura de unt  (la temperatura camerei), pana e tot incorporat in aluat. Apoi continua sa framanti (la viteza medie) inca 10 minute, pana aluatul e elastic si se desprinde de pe peretii bolului.

- In lipsa robotului, aluatul poate fi facut si de mana, doar ca va fi nevoie – ca si la cozonacul traditional – de ceva mai mult efort. Ordinea amestecarii ingredientelor e aceeasi, dar in loc sa adaugi untul la temperatura camerei, topeste-l intai si adauga-l lingura cu lingura, la fel ca mai sus. Apoi framanta aluatul 15-20 de minute, pasa se desprinde de pe maini (sau pana simti ca iti dai duhul. E ok, l-ai framantat destul – o sa iasa bine!)

Unge un bol cu ulei si pune aluatul in el si acopera-l cu folie alimentara.

Acum ai de ales: fie il bagi in frigider, unde va creste foarte incet, pana a doua zi (minim 12 ore) fie – daca te grabesti – il lasi la crescut la cald 2-3 ore, pana isi dubleaza volumul. In cazul asta insa – neaparat – inainte de a continua, il bagi la frigider timp de 30 de minute (din cauza ca – pentru a-l putea asambla – avem nevoie de un aluat rece si ferm; altfel nu iese socoteala)

*Pentru umplutura:* Topeste ciocolata si untul, apoi adauga zaharul pudra, pudra de cacao si nucile. Lasa sa se raceasca pana la termperatura camerei. Gata!

*Asamblarea:* Unge 2 tavi mari de cozonac cu unt. Tapeteaza-le fundul cu fartie de copt.

Scoate din frigider jumatate din aluat si intinde-l pe o suprafata pudrata bine cu faina, ca de 1 cm grosime. Vrei ca lungimea aluatului intins sa fie cam cat lungimea tavii (a mea are 24cm).

Intinde jumatate din umplutura de ciocolata si nuci peste aluat, lasand 2 cm pe margini liberi. Unge latura stanga cu apa. Acum ruleaza-l pe lung, de la dreapta la stanga. Pune-l intr-o tava si da-l la congelator pentru 10-15 minute, pana repeti operatiile de mai sus cu restul aluatului (pune-l si pe al doilea la congerator, pana il impletesti pe primul)

Scoate primul sul de aluat, aseaza-l pe suprafata pudrata cu faina si taie-l cu grija in jumatate, pe lung. Lipeste capetele  unul de altul, si apoi ridica usor o o jumatate peste cealalta, formand o impletitura. Continua operatia pana la capat, incercand sa il impletesti mereu cu partea taiata in sus.

E posibil ca partea asta sa devina putin messy, dar nu-ti face griji – la sfarsit vor fi cozonaci-topmodel. Aluatul umple spatiile goale in timp de creste si am observat mereu ca, oricat de haotici mi se pareau in etapa asta, atunci cand i-am scos din cuptor aratau exact ca in poze.

Transfera cat de delicat poti cozonacul impletit in tava pregatita si repeta procesul cu fratiorul lui.

Mie imi place sa presar putin zahar deasupra – mi se pare ca le da o textura interesanta. Apo acopera tavile cu un prosop de bucatarie curat si lasa cozonacii sa creasca la temperatura camerei inca 1 ora jumate.

Coace-i la 190 grade timp de 25-30 de minute. Ca sa testezi daca sunt gata, inteapa-i cu o scobitoare: cand nu simti nicio rezistenta atunci cand infigi scobitoarea si o scoti curata, sunt gata, daca simti interiorul cauciucos si scobitoarea iese uda, mai lasa-i 5 minute si testeaza din nou.

Et voila – cozonaci de rupt gura targului. Dar mai ales de mancat cu pofta!

*Pofta buna!*