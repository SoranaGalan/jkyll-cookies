---
layout: post
title:  Cheesecake cu ciocolata
category: cookies
photos:
   cover: cheesecake-cu-ciocolata/cover.jpg
   images:
      - /assets/photos/posts/cheesecake-cu-ciocolata/image1.jpg
      - /assets/photos/posts/cheesecake-cu-ciocolata/image2.jpg
      - /assets/photos/posts/cheesecake-cu-ciocolata/image3.jpg
      - /assets/photos/posts/cheesecake-cu-ciocolata/image4.jpg
      
---

# {{ page.title }}

Cheesecake cu ciocolata este o reteta pe cat de spectaculoasa vizual, pe atat de usor de pregatit! Nu necesita coacere, nu necesita gelatina, iar la final avem un cheesecake foarte ciocolatos, cu aroma intensa si textura aerata, ca un mousse!

### **Cheesecake cu ciocolata – Tot ce trebuie sa stii despre reteta**
- Cantitatile din reteta sunt potrivite pentru o tava de 30-32 cm si ies undeva la 16 felii de cheesecake. Pentru o tava mai mica, pur si simplu injumatatiti cantitatile.
- Poti folosi ciocolata amaruie, ciocolata cu lapte sau ciocolata alba, in functie de preferinte.
- Biscutii din blat sunt biscuiti digestivi. Acestia sunt cei mai potriviti pentru retetele de cheesecake. Nu veti obtine aceleasi rezultate cu biscutii pe baza de unt cum sunt “Petite Beurre” de exemplu.
- Este important sa folositi un unt de calitate, de min 80% grasime pentru cele mai bune rezultate.

### **Cheesecake cu ciocolata – Si mai multe sfaturi utile**

Reiau aici sfaturile legate de smantana dulce pentru frisca, pentru ca mereu primesc foarte multe intrebari legate de ea. Smantana dulce pentru frisca este o smantana naturala, de origine animala si nu un inlocuitor de frisca vegetal. De aceea, ca sa ne asiguram ca se bate foarte bine, trebuie sa respectam cativa pasi esentiali:

- Smantana dulce trebuie sa fie foarte rece pentru a se bate bine. Asa ca o tinem in frigider de la cumparare si pana la folosire, iar inainte de a pregati reteta, o tinem 10 minute in congelator.
- Tot in congelator tinem si paletele mixerului.
- Ne asiguram ca vasul in care batem frisca este foarte bine degresat si curat.

### **INGREDIENTE PENTRU 14-16 FELII CHEESECAKE CU CIOCOLATA**

- 250g biscuiti digestivi Sondey
- 100g unt Pilos
- 600g crema de branza natur Goldessa
- 400g ciocolata amaruie FinCarre
- 160g zahar pudra vanilat Castello
- 200ml frisca lichida Pilos (smantana dulce pentru frisca)

Pregatim o tava cu pereti detasabili, de 30-32 cm dimetru: ii ungem fundul cu unt si il tapetam cu hartie de copt, ungem marginile foarte bine cu unt. Dam biscutiii prin blender, adaugam untul topit. Amestecam pana avem o compozitie omogena. Punem compozitia in tava pregatita, o nivelam cu ajutorul unul pahar pentru a forma o crusta uniforma. Dam tava la rece pana pregatim umplutura.

Amestecam crema de branza cu zaharul pudra vanilat, pana granulele de zahar nu se mai simt. Topim ciocolata la baie de abur, apoi o adaugam peste crema de branza. Amestecam. La final adaugam frisca batuta. Turnam compozitia de ciocolata in tava, peste blatul de biscuiti. Nivelam si dam tava la rece peste noapte.

Desi va fi FOARTE greu sa ne abtinem, stiind ce bunatate ne asteapta in frigider, Cheesecake cu ciocolata TREBUIE sa stea la rece pentru a fi bine legata!

{% include photo-gallery.html images=page.photos.images %}

*Pofta buna!*