---
layout: post
title:  Macarons
category: cookies
photos:
   cover: macarons/cover.jpg
   images:
      - /assets/photos/posts/macarons/image1.jpg
      - /assets/photos/posts/macarons/image2.jpg
      - /assets/photos/posts/macarons/image3.jpg
      - /assets/photos/posts/macarons/image4.jpg
---

# {{ page.title }}

### MACARONS FRANȚUZEȘTI

**Ingrediente** : 145 gr albușuri la temperatura camerei (4 albușuri medii aprox dar indicat e sa fie cântărite pt reușită sigură),70 zahăr tos, 230 zahăr pudră, 115 gr făină de migdale, miezul de la o păstaie de vanilie (opțional), 2 gr sare, colorant gel opțional.

Respectăm cu strictețe timpul de mixare al albuşelor si viteza, acestea fiind printre cele mai mari atuuri în prepararea macaronsului.

**Mod de preparare** : cernem făina de migdale și zahărul pudră, dacă rămân bucățele in sită le putem blendui in robot și cerne din nou. Repetăm procedeul astfel vom obține un amestec foarte fin.

În bolul mixerului punem albușurile, sarea , miezul păstăii de vanilie, zahărul tos și pornim la viteza 5 (mediu) timp de 3 minute. Apoi creștem viteza mixării la treapta 6 (mediu spre mare) timp de 3 minute, continuăm să creștem la viteza 7 (viteză maximă) timp de 4 minute. În cazul folosirii colorantului gel puteți să-l introduceți în ultimul minut al mixării.Obținem o bezea fermă, strânsă pe telul mixerului.

Peste bezeaua formată turnăm tot amestecul uscat din făină de migdale și zahărul pudră apoi amestecăm ușor cu o spatulă de sus în  jos. Amestecul nostru incet, incet va ajunge de consistența unei lave ușor curgatoare, când ridicăm spatula trebuie sa curgă aluatul în mici valuri ca și cum putem desena cu el.

Punem compoziția in poş, indicat este să punem jumătate pt a ne fi mai ușor în formarea cerculețelor în tavă. Dacă nu aveți tavă specială pt macarons puteți desena pe o hartie de copt cercuri cu diametrul de 3.5 cm lăsând 2 cm distanță intre ele, apoi o întoarceți invers și începeți să umpleți cu poşul golurile desenate.  Batem bine tava de masă pt a elimina eventualele goluri de aer din compoziție și le lăsăm la temperatura camerei aproximativ 30/45 minute (eu le-am lăsat o oră), până observăm o crustă lucioasă la suprafața macaronsului și la atingere nu se mai lipește compoziția pe deget. Introducem tava în cuptorul preîncălzit la 145°C pentru 16-18 minute. Lăsăm la răcit apoi le putem dezlipi cu grijă din tavă și le umplem cu crema dorită. Eu am ales o crema de vanilie cu esență de portocale și a doua o cremă fină de brânză cu ciocolată.

{% include photo-gallery.html images=page.photos.images %}

*Pofta buna!*